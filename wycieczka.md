>> **Powody, dla których nie pojechałam na wycieczkę i co wtedy robiłam***

>Powody:

Nie pojechałam na wycieczkę, bo był to zbyt duży koszt jak na ten miesiąc i sytuacje, którą obecnie mam w domu.
Lekcje z 2ei nie wydawały się dobrym pomysłem, też ze względu na to, że mam tam osoby z dawnej klasy w podstawówce które niekoniecznie były miłe, 
dlatego starałam się dostać do tej klasy, bez nich - średnio widziało mi się pójście na 3 dni do ich klasy, też z czystego stresu.

>Trzy dni:

Dostawałam jednak zdjęcia od Zuzi z wycieczki - krajobrazy czy zwierzęta, zdjęcia ze znajomymi czy 3 korony. 
Przyjechała razem z pamiątką dla mnie i Dawida - breloczkiem w kształcie brązowej owcy, więc naprawdę mnie to ucieszyło.
Zamiast wycieczki za 400zł, pojechałam z mamą i jej koleżankami na nocne zwiedzanie (Racibórz - zamek, Opactwo Cystersów i Kolejke w Rudzie). 
całość wyniosła jakieś 10-15zł - za przejazd starą kolejką, samo zwiedzanie było darmowe.
Kolejka była świetna - ok. 22:00, klimatycznie w blasku księżyca i z bezokiennymi wagonami.
Podczas przejazdu z miejsca na miejsce, jechaliśmy starym autobusem, bodajże ikarusem.
Mojej mamie i jej koleżankom zebrało się na szkolne wspomnienia, co było świetnym umileniem podczas podróży, do tego mogłam też z nimi często pożartować.
Podczas zwiedzania innych obiektów, np. Zamku Piastowskiego w Raciborzu, pan przewodnik mimo szybkiego tempa i małej ilości czasu potrafił
dokładnie i zrozumiale wytłumaczyć ciekawe historie o całym miejscu czy budowli - zresztą tak samo pan przewodnik w Opactwie.
Wszyscy wróciliśmy do Gliwic bardzo zmęczeni ok. godziny 3 rano, ale mimo tak późnej pory zwiedzanie okazało się dobrym pomysłem. 


